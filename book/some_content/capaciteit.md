# Capaciteit

|     Grootheid        |     Symbool    |     Eenheid                 |     Symbool     |
|----------------------|----------------|-----------------------------|-----------------|
|     Capaciteit       |     Q          |     (milli)Ampèreuur        |     (m)Ah       |
|     Stroomsterkte    |     I          |     (milli)Ampère           |     (m)A        |
|     Tijd             |     t          |     Uur                     |     h           |

Capaciteit is de grootheid die we gebruiken om aan te geven hoe groot een batterij is. Deze geeft dus aan hoelang een spanningsbron een bepaalde stroom kan blijven leveren voordat hij leeg is.

Bijvoorbeeld: een powerbank met een capaciteit van 50 Ah (Ampèreuur) kan voor 50 uur lang een stroomsterkte leveren van 1 A. Vraagt de schakeling een stroomsterkte van 2 A, dan kan de powerbank dit maar voor 25 uur lang leveren. 

Met deze formule kan de capaciteit worden berekend:


$$ Q = I \cdot t $$


```{tip}
- Als de capaciteit gegeven is in Ah, dan moet de stroomsterkte in A en de tijd in h
- Als de capaciteit gegeven is in mAh, dan moet de stroomsterkte in mA en de tijd in h
```

Voorbeeldopgave

```{exercise} Muis
:label ex_Muis
In een muis moet één batterij een stroom leveren van 15mA. Deze batterij gaat 100 uur mee. Bereken de capaciteit van de batterij.
```

```{solution} ex_Muis
**G**: I = 15mA, t = 100h

**G**: Q= ?

**F**: Q = I∙t	

**O**: Q =15∙100 = 1500mAh

Dus de batterij heeft een capaciteit van 1500mAh